OLCreate: HEAT_AC_SW_1.0 8. Kutambua Ujauzito na Kujifunza Historia ya Mwanamke Mjamzito: 8.2.1 Dalili zinazoweza kuashiria ujauzito | OLCreate
Skip to main content
The Open UniversityExplore OpenLearnAccessibility hub
Search for free courses and collections
Search
Explore OpenLearnHomeGet startedCreate a courseFree coursesCollectionsAccessibility hub
Search for free courses and collections
Search
My OpenLearn Create ProfilePersonalise your OpenLearn profileSave Your favourite contentGet recognition for your learningCreate accountAlready Registered?Sign inGet startedCreate a courseFree coursesPage pathCourse contentView course contentExpandModuli ya Utunzaji katika UjauzitoKaribu katika Moduli ya Utunzaji katika Ujauzito. ...
Yaliyomo
Utangulizi
Sehemu 1
1. Kupanga Utunzaji katika Ujauzito
2. Kuendeleza Utunzaji katika Ujauzito
3. Anatomia na Fiziolojia ya Mfumo wa Uzazi wa Kike
4. Udhibiti wa Homoni katika Mfumo wa Uzazi wa Kike
5. Utungisho, Upandikizaji na Kuzunguka kwa Damu kwenye Fetasi na Plasenta
6. Maumbile ya Pelvisi ya Mwanamke na Fuvu la Fetasi
7. Mabadiliko ya Kifiziolojia katika Ujauzito
8. Kutambua Ujauzito na Kujifunza Historia ya Mwanamke Mjamzito
Kipindi cha 8 Kutambua ujauzito na Kujifunza Historia ya Mwanamke MjamzitoUtanguliziMalengo ya Somo la Kipindi cha 88.1 Kupata imani ya mwanamke katika utunzaji katika Ujauzito8.2 Kutambua iwapo mwanamke ni mjamzito8.2.1 Dalili zinazoweza kuashiria ujauzito8.2.2 Dalili na ishara zinazoelekea kuashiria ujauzito8.2.3 Dalili chanya za ujauzito8.3 Kutambua mambo yanayoweza kusababisha hatari katika ujauzito8.3.1 Je, ana miaka mingapi?8.3.2 Je, amezaa watoto wangapi awali?8.3.3 Je, ujauzito wake umewahi kuharibika?8.3.4 Je, amewahi kutoa mimba?8.3.5 Je, amewahi kupata matatizo yoyote ya kuzaa au ujauzito wa awali?8.3.6 Je, anayo matatizo mengine yoyote ya kiafya?8.3.7 Maswali yako mwenyeweMuhtasari wa Kipindi cha 8Maswali ya kujitathmini ya Kipindi cha 89. Kutathmini Mama Mjamzito kijumla
10. Kukadiria Umri wa Ujauzito kutoka kwa Kipimo cha Urefu wa Fandasi
11. Kutathmini Fetasi
12. Matatizo Madogo ya Ujauzito
Pakua toleo la PDF / Download PDF version
Utunzaji katika Ujauzito, Sehemu 1
Sehemu 2
13. Kutoa Huduma ya Utunzaji Maalum katika Ujauzito
14. Masuala ya Uendelezaji wa Afya Katika Ujauzito
15. Kuwashauri Wanawake Wajawazito kuhusu Dalili za Hatari
16. Mikakati ya Kupunguza Maambukizi ya VVU kutoka kwa Mama hadi kwa Mtoto kabla ya Kuzaliwa
17. Kupasuka kwa Tando kabla ya Wakati (KTW)
18. Matatizo ya Kiafya ya Kawaida wakati wa Ujauzito
19. Magonjwa ya Kihipatensheni ya Ujauzito
20. Utokaji mimba na Visababishi vingine vya Kuvuja damu mapema katika Ujauzito
21. Kuvuja Damu katika Awamu za Mwisho wa Ujauzito
22. Kuanzisha matibatu ya udungaji wa viowevu mishipani na kuweka katheta ndani ya mwanamke mjamzito
Pakua toleo la PDF / Download PDF version
Utunzaji katika Ujauzito, Sehemu 2
About this course26 hours study1Level 1: IntroductoryCourse descriptionUtunzaji katika UjauzitoIf you create an account, you can set up a personal learning profile on the site.Create accountSee more courses8.2.1 Dalili zinazoweza kuashiria ujauzitoDalili zinazoweza kuashiria ujauzito zinazoripotiwa sana na wanawake mwanzoni mwa ujauzito pia huitwa ‘ishara za kukisiwa’ kwa sababu mara nyingi ujauzito ‘hukisiwa’ na mhudumu wa afya kwa msingi wa ripoti hizi za dhahania. Lakini ni muhimu kukumbuka kuwa hizi ni ishara zinazoweza tu kuashiria ujauzito.Kukosa kipindi cha hedhi (amenorea)Kukosa kipindi cha hedhi mara nyingi huwa ndiyo dalili ya kwanza ambayo wanawake hutambua wanapokuwa wajawazito. Ikiwa mwanamke atakuambia kuwa amekosa kipindi cha hedhi (amenorea) au alikoma kupata hedhi kwa miezi kadhaa, hii ni ishara nzuri ya ushikaji mimba kwa wanawake ambao huwa na mzunguko wa hedhi wa kawaida. Visababishi vingine vya amenorea vinaweza kuwa lishe duni, matatizo ya kihisia, au ukomohedhi (mabadiliko katika maisha) kwa wanawake wakongwe.Mabadiliko kwa matitiWanawake wajawazito wanaweza kuripoti kuhisi matiti kuwa laini, yaliyojaa, yanayonywea, utanukaji na areola (tishu nyeusi ya mviringo inayozunguka chuchu) kuwa nyeusi. Mwanzoni mwa ujauzito tezi za areola hutanuka kutokana na uchochelezi wa homoni na ukubwa wa matiti huongezeka polepole kujitayarisha kutengeneza maziwa ya mtoto. Lakini kumbuka kuwa ukubwa wa matiti mara nyingi huongezeka muda tu kabla ya kipindi cha hedhi cha kila mwezi kwa wanawake wasio wajamzito.Kichefuchefu na kutapikaDalili hii inayotokea sana hutokea katika takriban asimilia 50 ya ujauzito katika miezi mitatu ya kwanza. Huwa kali zaidi asubuhi na ndiyo sababu iliyopelekea hisia hii kuitwa maradhi ya asubuhi. Lakini inaweza kutokea wakati wowote na inaweza kuchochewa na harufu za upishi na za viungo vya upishi. Wanawake wengine wajawazito huhisi kichefuchefu siku nzima. Visababishi vingine vya dalili hii vinaweza kuwa maradhi au vimelea. Kutapika sana mara kwa mara ni dalili ya hatari kwa sababu mwanamke huyo anaweza kupoteza uzani kwa haraka. Utajifunza mengi kuhusu haya katika Kipindi cha 12. UchovuMwanzoni mwa ujauzito wanawake wanaweza kuripoti kujihisi wachovu na wenye usingizi wakati wa mchana na kutaka kupumzika mara kwa mara kuliko kawaida wanapofanya kazi zao. Visababishi vingine vinaweza kuwa anemia (tazama Kisanduku 8.1), lishwe duni, matatizo ya kihisia, au kazi nyingi za sulubu.Kisanduku 8.1 AnemiaAnemia ni ugonjwa wa damu ambao unaweza kumfanya mtu ajihisi mchovu kila wakati. Damu huwa na chembe nyekundu ambazo hubeba oksijeni kuzunguka mwili, zikipeleka kwa misuli na ogani ambapo hutumika kutengeneza nguvu. Mtu aliye na anemia hana chembe nyekundu za damu za kutosha na kwa hivyo mwili wake hupungukiwa na oksijeni na hauwezi kutengeneza nguvu za kutosha kufanya kazi ya kawaida. Kuna visababishi kadhaa vya anemia lakini kile kinachojulikana sana ni ukosefu wa ayoni kwenye mlo. Ayoni huhitajika kutengeneza upya chembe nyekundu za damu. Anemia husababisha matatizo katika ujauzito na kuzaa lakini inaweza kuzuiliwa kwa kula vyakula vya kutosha vilivyo na protini na ayoni. Wanawake wajawazito huhitaji ayoni nyingi na kwa hivyo kidesturi hupewa tembe za ayoni. Utajifunza kuhusu lishe na ujauzito katika Kipindi cha 14. Utambuzi na matibabu ya anemia vimeelezewa katika Kipindi cha 18.Kukojoa mara kwa maraWanawake wajawazito mara nyingi huripoti kuwa wao huhitaji kukojoa mara kwa mara, hasa katika miezi mitatu ya kwanza na mwezi mmoja au miwili ya mwisho wa ujauzito. Visababishi vingine vya dalili hii vinaweza kuwa mfadhaiko, maambukizi ya kibofu au kisukari (ugonjwa wa sukari kwa damu). Utajifunza kuhusu utambuzi wa kisukari katika Kipindi cha 9 na maambukizi ya kibofu katika Kipindi cha 18.Ishara za kwanza za uhai wa mtoto zinazohisiwa na mamaWanawake wengi wajawazito huanza kuhisi mtoto wao akisonga kwa mwendo mwepesi ndani yao kabla ya kutimiza nusu ya muda wa ujauzito. Hisia hii hujulikana kama mtoto kutoa ishara za kwanza za uhai. Wanawake ambao wamepata mtoto hapo awali huwa makini kwa mienendo hii midogo mapema kuliko wanawake walio wajawazito kwa mara ya kwanza. Kutambulika kwa kwanza kwa mienendo hii ya fetasi kwa kawaida hutokea katika juma la 18-20 la ujauzito kwa primigravida (wanawake wenye ujauzito wa kwanza) lakini inaweza kuwa mapema kama juma la 14-16 kwa maltigravida (wanawake waliowahi kuwa na ujauzito hapo awali). Kisababishi kingine cha dalili hii kinaweza kuwa gesi kwenye tumbo.Kloasma (au ‘barakoa ya ujauzito’)Weusi wa ngozi kwenye paji la uso, sehemu juu ya pua, au vitefute huitwa kloasma. Hupatikana sana kwa wanawake weusi (Mchoro 8.2). Madoadoa meusi yanaweza kutokea kwa titi na tumbo, hasa kwenye mstari wa kati chini ya kitovu. Kwa kawaida dalili za kloasma hutokea baada ya majuma 16 ya ujauzito (ujauzito wa miezi minne) na huongezeka kwa kuwepo kwa mwanga wa jua. Hata hivyo, mabadiliko haya ya ngozi si viashiria vya kuegemewa vya ujauzito.Mchoro 8.2 Kloasma inaweza kuashiria ujauzito lakini pia inaweza kuwa ni athari ya mwanga wa jua.Je, unaweza kuamua kuwa mwanamke ni mjamzito awapo na dalili zote zilizo hapo juu?
Hauwezi kuwa na uhakika kuwa ana ujauzito kwa sababu mabadiliko mengine ya mwili ya kawaida au matatizo ya afya hujitokeza sawa na dalili hizi zinazoweza kuashiria ujauzito.Mwisho wa jibuBack to previous pagePrevious8.2 Kutambua iwapo mwanamke ni mjamzitoGo to next pageNext8.2.2 Dalili na ishara zinazoelekea kuashiria ujauzitoPrintpageFor further information, take a look at our frequently asked questions which may give you the support you need.Have a question?If you have any concerns about anything on this site please get in contact with us here.Report a concernBack to top
Search OpenLearn Create
Search OpenLearn Create